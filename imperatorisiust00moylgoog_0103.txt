88

nostrisque suasionibus componant institutiones: ut liceat
vobis prima legum cunabula non ab antiquis sabulis discere,

sed ab imperiali splendore appetere et tam aures quam
animae vestrae nihil inutile nihilque perperam positum, sed
quod in ipsis rerum optinet argumentis accipiant: et quod in
priore tempore vix post quadriennium prioribus contingebat,
ut tunc constitutiones imperatorias legerent, hoc vos a
primordio ingrediamini digni tanto honore tantaque reperti
felicitate, ut et initium vobis et finis legum eruditionis a voce

lprincipali procedat. Igitur post libros quinquaginta diges-
torum seu pandectarum, in quos omne ius antiquum collatum
est (quos per eundem virum excelsum Tribonianum nec non
ceteros viros illustres et facundissimos confecimus), in hos
quattuor libros easdem institutiones partiri iussimus, ut sint

5totius legitimae scientiae prima elementa. Quibus breviter
expositum est et quod antea optinebat et quod postea desue-
tudine inumbratum ab imperiali remedio illuminatum est.

dQuas ex omnibus antiquorum institutionibus et praecipue ex
commentariis Gaii nostri tam institutionum quam rerum
cottidianarum aliisque multis commentariis compositas cum
tres praedicti viri prudentes nobis optulerunt, et legimus et
cognovimus et plenissimum nostrarum constitutionum robur
eis accommodavimus.

7 Summa itaque ope et alacri studio has leges nostras
accipite et vosmet ipsos sic eruditos ostendite, ut spes vos
pulcherrima foveat toto legitimo opere perlecto posse etiam
nostram rem publicam in partibus eius vobis credendis
gubernare.

Data undecimo kalendas Decembres Constantinopoli do-
mino nostro Iustiniano perpetuo Augusto tertium consule.

 

